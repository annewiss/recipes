Wat heb je nodig (ingrediënten):
150 gram spaghetti
1 ui
2 tenen knoflook
125 gram kastanjechampignons
100 gram champignons
2 eetlepels bloem
½ blokje paddenstoelenbouillon  (Maggi)
100 ml kookroom (evt. plantaardig) (Alpro)
100 ml water
1 eetlepel peterselie ((vers – fijngesneden))
(olijf)olie, peper en zout

ZO MAAK JE HET (bereidingswijze):
Kook de spaghetti zoals aangegeven op de verpakking.
Snipper de ui en snij de knoflook fijn.
Borstel de champignons schoon en snij in plakjes.
Verhit een beetje olie in een ruime koekenpan, fruit de ui en knoflook aan tot deze glazig beginnen te worden en voeg dan de champignons toe.
Bak deze tot ze gaar zijn en voeg dan 2 eetlepels bloem toe.
Bak die mee, verkruimel de paddenstoelenbouillon eroverheen en giet dan het vocht erbij (de kookroom en het water).
Breng dit aan de kook en kook de saus iets in. Je kunt eventueel nog een beetje kookvocht van de spaghetti erdoorheen doen om de saus juist iets vloeibaarder te houden.
Schep de spaghetti door de saus, voeg naar smaak peper en zout toe, garneer met verse peterselie en serveer direct. Eet smakelijk!
